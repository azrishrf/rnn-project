.33,53
hai orang-orang yang beriman! Janganlah kamu masuk ke dalam rumah Nabi, kecuali jika kamu diizinkan untuk makan dengan tiada menanti-nanti makanan masak. Tetapi apabila kamu dipanggil, masuklah; dan setelah selesai makan, keluarlah dengan tidak mencari-cari percakapan. Sesungguhnya demikian itu menyusahkan Nabi dan dia malu kepadamu (menyuruh keluar), tetapi Allah tiada malu tentang kebenaran. Dan apabila kamu meminta kepada mereka (isteri-isteri Nabi) sesuatu, hendaklah kamu minta dari belakang tabir (hijab). Hal itu lebih membersihkan hatimu dan hati mereka. Dan tiada sepatutnya kamu menyusahkan Rasul Allah dan tiada pula mengahwini janda-jandanya di belakangnya buat selamanya. Sesungguhnya pekerjaan itu di sisi Allah adalah dosa yang besar.
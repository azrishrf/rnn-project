.60,10
Hai orang-orang yang beriman! Apabila perempuan-perempuan yang beriman datang kepada kamu berpindah (meninggalkan negerinya), hendaklah mereka kamu uji! Allah lebih mengetahui tentang keimanan mereka. Kalau kamu telah mengetahui, bahawa mereka sebenarnya perempuan-perempuan yang beriman, janganlah mereka kamu kirim kembali kepada orang-orang yang tiada beriman. Mereka tiada halal (menjadi isteri) orang-orang yang tiada beriman, dan orang-orang yang tiada beriman tiada halal (menjadi suami) mereka. Dan berikanlah kepada (suami) yang tiada beriman itu apa yang telah mereka nafkahkan. Dan tiada salahnya kalau perempuan-perempuan itu kamu kahwini, apabila kamu bayarkan kepada mereka maskahwinnya. Dan janganlah kamu pegang pertalian dengan perempuan-perempuan tiada beriman, dan mintalah apa yang telah kamu nafkahkan. Dan orang-orang yang tiada beriman itu hendaklah meminta pula apa yang telah dinafkahkannya (kepada perempuan-perempuan yang datang kepada kamu). Itulah keputusan Allah. Dia memberikan keputusan (yang adil) antara kamu. Allah itu Maha Tahu dan Bijaksana.

.4,102                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
Dan kalau engkau hadir bersama-sama dengan mereka, hendak mengerjakan sembahyang berkaum-kaum dengan mereka, hendaklah sebahagian di antaranya berdiri (sembahyang) bersama-sama engkau, dan memegang senjatanya; dan sesudah mereka sujud, lantas mereka mundur ke belakang, dan bahagian lain yang belum sembahyang, tampil ke muka dan sembahyang pula bersama-sama dengan engkau. Hendaklah mereka mempersiapkan penjagaan dan senjatanya, kerana orang-orang yang kafir itu ingin supaya kamu terlengah dari senjata dan barang-barangmu, lalu mereka menyerang dengan sekaligus. Dan tidak mengapa kamu meletakkan senjatamu, apabila kamu mendapat kesusahan kerana hujan atau kamu mendapat sakit, tetapi persiapkanlah penjagaanmu; sesungguhnya Allah telah menyediakan seksa yang memberikan kehinaan untuk orang-orang yang tidak beriman itu.

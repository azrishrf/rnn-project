32|6232|  Bab: Kebaikan menziarahi orang sakit.  Abu Hurairah meriwayatkan bahawa Rasulullah s.a.w. bersabda: Sesungguhnya Allah Ta'ala akan berfirman pada hari kiamat: Wahai anak Adam, Aku pernah sakit tetapi kamu tidak menjenguk-Ku. Dia akan berkata: Wahai Tuhanku; bagaimana mungkin aku menziarahi-Mu sedangkan Engkau adalah Tuhan sekalian alam? Kemudian Dia berkata: Tidakkah kamu mengetahui bahawa hamba-Ku ini dan ini sedang sakit tetapi kamu tidak menziarahinya dan tidakkah kamu sedar bahawa sekiranya kamu menziarahinya, nescaya kamu dapati Aku di sisinya? Wahai anak Adam, Aku meminta makanan kepadamu tetapi kamu tidak memberi-Ku makan. Dia akan berkata: Tuhanku, bagaimana aku memberi makan kepada-Mu sedangkan Engkau adalah Tuhan sekalian alam? Dia berkata: Tidakkah kamu mengetahui bahawa hamba-Ku ini dan ini meminta makanan daripada kamu tetapi kamu tidak memberinya makan, dan tidakkah kamu sedar bahawa sekiranya kamu memberinya makan nescaya kamu akan mendapatinya di sisi-Ku? (Tuhan berfirman lagi:) Wahai anak Adam, Aku telah meminta minum daripadamu tetapi kamu tidak memberi-Ku. Dia akan berkata: Tuhanku, bagaimana mungkin aku memberi rezeki kepada-Mu sedangkan Engkau adalah Tuhan sekalian alam? Kemudian Dia berkata: Ini dan ini hamba-Ku meminta minum kepadamu tetapi kamu tidak memberinya, dan sekiranya kamu memberinya minum, nescaya kamu akan mendapatinya di sisi-Ku.   PERHUBUNGAN  
6|2566|  Bab: Keutamaan puasa.  Dari Abu Hurairah radhiyallahu 'anhu, Rasulullah shallallahu 'alaihi wasallam bersabda: Allah Ta'ala berfirman: "Setiap amalan anak Adam adalah untuknya, kecuali puasa. Ia (khusus) untuk-Ku dan Aku (sahaja) akan membalasnya. Puasa adalah perisai. Apabila salah seorang di antara kamu berpuasa pada suatu hari, maka janganlah ia berkata keji dan jangan pula meninggikan suara; atau jika seseorang mencacinya atau cuba bertengkar dengannya hendaklah dia berkata: Saya orang yang berpuasa. Demi Dzat yang jiwa Muhammad berada di tangan-Nya, sesungguhnya nafas orang yang berpuasa lebih harum di sisi Allah pada hari kiamat daripada bau kasturi. Orang yang berpuasa mendapat dua (keadaan) kegembiraan, satu ketika berbuka dia bergembira dengan berbuka dan satu ketika bertemu Tuhannya dia bergembira dengan puasanya.  